# **Oblig 2**

## **Møtereferat**

**Dato: Torsdag 16.02.2023** <br>
**Sted: Vilvite** <br>
**Deltagere: Sandra, Hilde, Guro, Cecilie, Mattias** <br>
**Referent: Mattias** <br>

*Oppsummering:* <br>
I hovedsak omhandlet dette møte oblig 1. Vi diskuterte hva som gikk bra, hva som kunne gått bedre og hvordan vi tar med oss erfaringene i oblig 2. Vi ser at vi har fått en god struktur på prosjektet, og at vi har fått en god forståelse for hvordan vi skal jobbe fremover. Vi har også fått en god forståelse for hvordan vi skal jobbe med git. Fundamentet vi har laget i "minispillet" vil være viktig for veien videre.

*Diskusjoner:* <br>
Vi diskuterte hvordan vi skulle bygge koden videre. For å visulisere dette utabarbeidet vi en skisse på et klassediagram. Koden vil antageligvis ikke ende opp med å bygge på dette, men det ga samtlige en god forståelse for hvordan vi arbeider videre. 

*Neste møte* <br>
Torsdag 23.02.2021 <br>

*Oppgaver til neste gang:* <br>
Til neste gang jobber vi videre med hvordan planlegge videre arbeid og fordele roller.


___

**Dato: Torsdag 23.02.2023** <br>
**Sted: Vilvite** <br>
**Deltagere: Sandra, Hilde, Guro, Cecilie, Mattias** <br>
**Referent: Mattias** <br>

*Oppsummering:* <br>
Dette møte startet med en felles opplæring av hvordan utarbeide grafikken til spillet. Tanken her var ikke å bruke mye tid på hvordan spille skal se ut. Vi tenkte heller det var viktig å ha et et grunnfundament for spillet, før videre koding. Ved å ha noe grafikk, eksempelvis en bakgrunn, kan vi begynne å kode hvordan spilleren skal bevege seg rundt i spillet. Hilde har fra tidligere erfaring jobbet med programmet "Tiled", og har derfor tatt på seg ansvaret for å lære opp resten av gruppen.

*Diskusjoner:* <br>
Vi har diskutert fysikken og bevegelsen til spillfiguren vår. I og med at vi vil påbegynne grafikken har vi blant annet diskutert hvordan figuren skal bevege seg, hvor langt den kan hoppe etc. Videre har vi diskuterte hva som skal være "background", "foreground" og "objects" i graffikken.

*Neste møte* <br>
Torsdag 02.03.2021 <br>

*Oppgaver til neste gang:* <br>
Utarbeide interface for venner og fiender i spillet.

___
**Dato: Torsdag 02.03.2023** <br>
**Sted: Vilvite** <br>
**Deltagere: Sandra, Hilde, Guro, Cecilie** <br>
**Referent: Sandra** <br>

*Oppsummering:* <br>
Det ble gjennomgått og forklart hva hvert gruppemedlem hadde utført i løpet av uken. Det ble sett på utførelsen av interface til både IEnemy og IFriend, samt tilhørende tester.Vi implementerte et av de fullførte kartene til Cecilie inn i spillet, slik at det nå dukker opp istedenfor testMap når vi kjører Launcher.
Hilde presentert en melodi som kan brukes til spillet. Når vi kjørte Launcher med det nye kartet oppdaget vi noen bugs som må fikses på uti fra størrelsen til spiller objektet og hvordan statiske objekter er tegnet inn i kartet. Samt at vi måtte endre på hvor høyt spilleren kunne hoppe.


*Diskusjoner:* <br>
Det har vært en diskusjon på hvordan "kameraet skal følge spilleren. Per nå viser kameraet svart skjerm rundt selve kartet. Vi har derfor laget flere forslag til hvordan vi skal ordne dette.

*Neste møte* <br>
Torsdag 09.03.2021 <br>

*Oppgaver til neste gang:* <br>
Til neste gang skal grafikk for 4 level være klart, samt koden til hvordan fiender og venner oppfører seg skal være på plass

_______
**Dato: Torsdag 09.03.2023** <br>
**Sted: Vilvite** <br>
**Deltagere: Sandra, Hilde, Guro, Cecilie, Mattias** <br>
**Referent: Mattias** <br>

*Oppsummering:* <br>
Møte startet med en presentasjon av grafikken. Videre jobbet vi sammen som gruppe for å få implementert grafikken i koden. Videre har vi og diskutert tester. Vi har sett på de testene som allerede er utarbeidet, og hvorvidt de faktisk tester det vi er ute etter. Videre har vi sett på hvilke tester som er formålstjenlig å lage videre.

*Diskusjoner:* <br>
Vi har diskutert de forskjellige grafikkene til de forksjellige levelene. Det er utarbeidet 4 forskjellet level, og her er målet at de skal stige i vanskelighetstgrad. Det er tiltenkt 3 "vanlige" level, og en boss. Vi har diskutert hvordan vi skal få til dette, og hvordan vi skal få til en god overgang mellom levelene.

*Neste møte* <br>
Torsdag 16.03.2021 <br>

*Oppgaver til neste gang:* <br>
Til neste gang skal vi ha implementert grafikken i koden, og vi skal ha utarbeidet tester for de forskjellige klassene.

_______
## **Prosjektrapport**

### **Roller**
Rollene i teamet har fungert bra så langt. Vi ser at frem til nå har mye av arbeidet blitt gjort i fellesskap. Det vil si at hvert medlem har bidratt til det meste av arbeid, uavhengig av rolle. Likevel ser vi viktigheten av å delegere ansvar. Det være seg at gitmaster sørger for at alle har pushet til git og merge request går knirkefritt, front-end ansvarlig sørger for at grafikken er på plass og at det er en god brukeropplevelse, eller at back-end ansvarlig sørger for at koden er ryddig og at det er en god struktur på koden. Vi har derfor valgt å beholde disse rollene fremover i prosjektet, og ser at de kommer til å bli enda viktigere fremover. 

Per nå ser vi ingen grunn til å endre teamlead. Sandra har gjort en strålende jobb med å sørge for fremgang i prosjektet, og at alle gjør jobbene sine. Vi har per nå ikke valgt ut en spesifikk kundekontakt. Grunnen til dette er at alle deltar på gruppetimer og kan i fellesskap ha dialog med gruppeleder/foreleser.
___

### **Rollebeskrivelse**
I denne avsnittet vil vi beskrive de forskjellige rollene i taemet. Det er i stor grad vektlagt hvordan vi har jobbet frem til nå, og hvordan vi ser for oss at vi skal jobbe fremover. Beskrivelse av hvilke oppgaver de forskjellige rollene har står beskrevet i Oblig1.md. Vi har foreløpig bestemt oss for å ikke utarbeide nye roller, da vi ser at de som ble definert tidligere har fungert til nå.

*Utvikler* <br>
Utover de beskrevne rollene under har hele teamet fungert som utviklere. Det har vært fokus på å kode i fellesskap når vi møtes, slik at alle er oppdatert på koden.


*Teamleder:* <br>
Rollen som teamleder har fungert svært bra. Frem til nå har det i stor grad vært enighet i gruppen, og alle har bidratt. Dette har gjort at Sandra ikke har måtte ta noen store avgjørelser der gruppen er uenig. Likevel har hun vært flink på å holde orden på prosjektet og sørger for stabil fremgang.

*Front-end:* <br>
Som front-end ansvarlig har Guro tatt ansvar for at spillfiguren og fiender er på plass. Her har hun fokusert på at brukervennligheten skal være bra, og enkel. I tillegg til å bygge et bra fundament for videre koding. Siden dette har vært en stor oppgave har hun fått god assistanse fra Hilde.


*Gitmaster:* <br> 
Rollen til gitmaster har vært svært viktig frem til nå. Det er viktig at alle har pushet til git, og at alle har fått med seg endringer som er gjort i koden. Hilde har god kontroll på git, og vært flink til å lære opp resten av gruppen.

*Designansvarlig:* <br>
Designansvarlig har hatt en viktig rolle frem til nå. Det er viktig at vi har en god grafikk, og at det er en god brukeropplevelse. Nå som spillbrettet begynner å ta form, har designansvarlig hatt en viktig rolle i å utforme hvordan spillet skal se ut. Cecilie har utformet et bra utgangspunkt for spillet. Siden dette og har vært en stor oppgave har hun fått hjelp fra teamleder.


*Rapportansvarlig:* <br>
Som hovedansvarlig for rapporten har Mattias sørget for at møterefeferatene er på plass, og at alle har fått med seg hva som har blitt diskutert. Han har også tatt hovedansvaret for å skrive rapporten. Som rollen er beskrevet har Mattias og sørget for at teamet følger gitt prosjektmetodikk. Dette innebærer at vi har prøvd å holde oss til de satte stegene i sprinten, samt bruke kanban-boardet aktivt.


*Testansvarlig:* <br>
Samtlige i gruppen har ansvar for å utvikle tester. Vi har fokusert på å først utarbeide interface, deretter tester. Til slutt har vi laget kode basert på dette. 

___
### **Erfaringer rundt gruppen og prosjektmetodikk**

Så langt har Project Boardet fungert bra, og de detaljerte brukerhistoriene har sørget for at alle i teamet kan følge med på fremgangen og vite hva som skal inkluderes i metodene. Imidlertid har vi erfart at Project Boardet ikke alltid er egnet for å planlegge arbeidet fremover, og det har vært vanskelig å planlegge hvor vi skal være i prosjektet om en uke. Derfor er synes vi at kombinasjoen med project board og sprintene vi utredet i oblig 1 er viktig. Dette har gitt god flyt i prosjektet, og vi har laget en rekkefølge for funksjonaliteter som må implementeres for å unngå problemer med ikke-implementerte funksjonaliteter. Vi har imidlertid innsett at vi ikke har tenkt nok på lengden av sprintene og vil prøve kortere sprinter på en uke til neste Oblig for å øke forutsigbarheten og bruke mindre tid på planlegging underveis.

Til tider har vi også hatt behov for å endre innholdet i sprintene på grunn av uoverensstemmelse mellom forventninger og realitet. Vi har kombinert elementer fra både Agile og Kanban for å håndtere disse situasjonene, men vi innser nå at innholdet i sprintene ikke har vært planlagt godt nok. Vi vil derfor bruke mer tid på å tenke over hva som skal være med i sprintene og hvorfor, for å øke forutsigbarheten. 

Vi har også brukt parprogrammering aktivt, og dette har ført til utvikling av koden og diskusjoner om forskjellige løsninger. Vi vil fortsette med denne tilnærmingen til neste Oblig.

___
### **Gruppedynamikk**
Gruppedynamikken har vært veldig god, og medlemmene har samarbeidet godt med hverandre og skapt en positiv arbeidsatmosfære. Vi har oppnådd dette ved å bruke den første delen av hvert møte til å bli kjent og sosialisere oss. Vi har også avtalt at det er oppmuntret til sunn diskusjon, der medlemmene utfordrer hverandres løsninger på en konstruktiv måte. Dette har ført til forbedret kvalitet på koden uten noen negative situasjoner. Så langt har det ikke vært noen betydelige uenigheter i gruppen, sannsynligvis på grunn av vår åpne diskusjonskultur.
___
### **Kommunikasjon**
Kommunikasjonen i gruppen har i sin helhelt vært veldig god. Her vil vi skille mellom digital og fysisk kommuniasjon. Den digitalen delen gjelder henholsvis de tidspunkt vi ikke jobber sammen. Her har vibrukt Discord som hovedkommunikasjonskanal. Vi har opprettholdt en ryddig struktur, som har bidratt til å redusere uklarheter og misforståelser. I tillegg har vi vært flink til bruke de innebygde funksjonene i Discord, eksempelvis skjermdeling og kodedeling, for å gjøre kommunikasjonen mer effektiv. <br> <br>
Den fysiske kommunikasjonen angår samhandling og kommunikasjon når vi jobber sammen. Her er mye nevnt i avsnittet over, men det viktigste er at det har vært en lav terskel for å stille spørsmål, og alle har vært åpne for å svare på spørsmål og gi hjelp når det har vært nødvendig. 
___

### ***Retroperspektiv/forbedringspunkter***
Retroperspektivet har i stor grad blitt beskrevet i avsnittene over. Det er imidlertid viktig å nevne at vi har hatt en god dialog om hvordan vi kan forbedre oss, og hvordan vi kan forbedre prosjektmetodikken. Vi har også diskutert hvordan vi kan forbedre kommunikasjonen, og hvordan vi kan forbedre arbeidsflyten. De viktigste punktene vi tar med oss inn i neste Oblig er:
* Lage mer konkrete planer for videre arbeid
* Bruke mer tid på å dele i detalj hva man har gjort mellom hvert møte slik at alle er oppdatert til enhver tid
* Være bevisst på prosjektmetodikken mens vi jobber. 

Siste punktet handler om at gruppen som helhet skal bevisstgjøres på hvordan vi jobber i henhold til en agil prosjektmetodikk, og hvorfor. Dette tror vi vil bedre effektiviteten i gruppen, samt kvaliteten på produktet.
___

### **Bidrag til kodebasen**
I denne obligen er det blitt noe forskjell i antall commits fra forskjellige team medlemmer. Årsaken til dette skyldes flere ting. Blant annet:

* Det har under denne obligen vært stort fokus på å utarbeide grafikken til spillet. Dette er gjort i Tiled. Dvs at her er mye arbeid gjort, og mange timers arbeid lagt ned, uten at det resulterer i commits. 
* Selv om gruppen som helhet har forbedret sine GIT-kunnskaper, er det fortsatt noen av oss som sliter litt. Det gjør at antall commits er færre, på dem med lavere kompetanse. 
* Mye av koden er skrevet ved parprogrammering. Her har vi over tid da brukt en og samme PC. Det har ført til at den som eier PCen som ble brukt, har fått mange commits. Her kunne vi byttet på hvem som commitet, men ser på den som ineffektivt.
___

## Krav og spesifikasjon

### **Prioriterte krav i Oblig 2**
I denne obligen har vi i hovedsak fokusert på de grunnlegende kravene. Dette gjelder da:

2. Vise spillbrettet
3. Vise spiller på spillbrettet
4. Flytte spiller rundt brettet

Disse kravene er viktig da de bygger fundamentet for videre koding, og de muligher manuelle tester for andre aspekter av koden. 

### **Nye MVP krav**
Vi har utarbeidet en del nye MVP krav. Siden vi er godt i gang med logikken i spillet, handler flere av kravene om det grafiske. Vi har også lagt til noen krav som er relatert til spillets funksjonalitet.

9. Vise grafikk til spilleren
10. Lage en "boss"
11. Få kamera til å stoppe før man ser den sorte kantet rundt spillbrettet
___
### **Oversikt over brukerhistorier**
Vi har endret noen av brukerhistoriene siden sist. Årsaken til dette er at noen av dem ble litt for åpne, og dekket litt mye. Her har vi nå skilt det logiske fra det grafiske. Eksempelvis på spiller skiller vi nå mellom at man ser et objekt som er spilleren, til at man ser det grafiske som skal være den faktiske spillere. Per nå har vi implementer spillen som en firkant. Dette var bare en midlertidig løsning for å teste logikken. Videre vil vi ha som et annet mål å se hvordan spilleren skal se ut, grafisk sett. 


*Fullførte brukerhistorier*
| Brukerhistorie | Akseptansekriterier | Arbeidsoppgaver | Krav |
|:--------------:|:-------------------:|:---------------:|:-----|
| Som spiller skal jeg kunne se et spillbrett når jeg starter spillet. | Gitt at spilleren starter et spill: <br> -Bakken, taket være tydelig markert <br> -Hindringer være tydelig adskilt fra bakgrunnen | Metode som viser spillbrettet når spiller starter spillet fra menyen | 2 |
| Som spiller skal jeg til enhver se en spiller-objekt og tydelig skille den fra andre objekter | Gitt at spillet spilles skal: <br> - spillfiguren til envher være synlig <br> -spillfiguren skille seg fra andre objekter | Lage en spillfigur som tydelig skiller seg fra bakgrunnen <br> Metode som viser spiller på spillbrettet | 3 |
| Som spiller skal jeg kunne flytte på spilleren | Gitt at spilleren trykker “W”: <br> -skal spilleren hoppe <br> Gitt at spilleren trykker "A" skal: <br> -skal spilleren bevege seg til venstre <br> Gitt at spilleren trykker "D" <br> -skal spilleren bevege seg til høyre | Metode i controller som registrerer tastetrykk <br> Metode som beveger spilleren basert på tastetrykk | 4 |
___
*Påbegynte brukerhistorier* <br>
| Brukerhistorie | Akseptansekriterier | Arbeidsoppgaver | Krav |
|:--------------:|:-------------------:|:---------------:|:-----|
| Som spiller jeg kunne interagere med terenget | Gitt at spilleren går bort til et hinder skal: <br> - spillfiguren stoppe <br> Gitt at spilleren hopper på et objekt: <br> -skal spilleren kunne lande på et objekt | Metode som gjør gjør at spilleren stopper når den interagerer med terrenget | 5 |
| Som spiller skal jeg kunne hente gjenstander fra kister | Gitt at spillfiguren åpner en kiste: <br> -skal enten spilleren få en "power-up" <br> -eller motta informasjon som senere kan byttes | Metode som gir spilleren gjenstander når den åpner en kiste <br> Metode som gir spilleren våpen når den åpner en kiste | 6 |
___
*Ikke-påbegynte brukerhistorier*
| Brukerhistorie | Akseptansekriterier | Arbeidsoppgaver | Krav |
|:--------------:|:-------------------:|:---------------:|:-----|
| Som spiller skal jeg se en meny når jeg starter spillet. Der skal jeg ha mulighet til å velge mellom å starte spille, eller se informasjon om spillet | Gitt at spillet startes skal: <br> -spilleren måte en meny med forskjellige valg <br>- Hvert valg skal ta spilleren til et nytt vindu | Metode som viser menyen når programet starter <br> Metode som kan kjøre andre klasser | 1 |
| Som spiller skal jeg kunne se fiender og allierte | Gitt at spilleren er på et sted i spillbrettet der det er fiender eller alierte <br> -skal spilleren tydelig klare å skille fiender/alierte fra bakgrunnen <br> -skal spilleren vite forskjell på fiende og alliert | Metode som som lager fiender <br> Metode som lager allierte | 7 |
| Som spiller skal jeg se at jeg mister liv når jeg jeg interagerer med en fiende | Gitt at spilleren interagerer med en fiende <br> -skal spilleren tydelig se hvor mye liv den mister <br> -skal spilleren tydelig se hvor mye liv den har igjen | Metode som gjør at spilleren mister liv ved kontakt med fiender <br> Metode som gjør at spilleren dør når den er tom for liv | 8 |
| Som spiller skal jeg se at jeg mister liv dersom jeg faller ut av brettet | Gitt at spilleren faller en viss distanse <br> -skal spilleren tydelig se at den dør | Metode som gjør at spiller dør og spillet starter på nytt dersom spiller faller ut av brettet | 8|
___
*Nye MVP brukerhistorier* <br>
| Brukerhistorie | Akseptansekriterier | Arbeidsoppgaver | Krav |
|:--------------:|:-------------------:|:---------------:|:-----|
| Som spiller skal jeg se den grafiske fremstillingen av spillfiguren | Gitt at spillet spilles <br> -skal spilleren se en figur som tydelig markerer seg som "hovedkarakteren" i spillet | Metode som implementerer spillfiguren | 10|
| Som spiller skal jeg se en siste "boss" på siste level | Gitt at spilleren kommer til siste level <br> -skal spilleren se en figur som tydelig er en "boss" <br> -skal spilleren kunne kjempe mot denne "bossen" | Metode som implementerer "boss" | 11|
| Som spiller skal jeg ikke se den sorte kanten rundt spillbrettet | Gitt at spilleren beveger seg til kanten av spillbrettet<br> -skal kameratet stoppe <br> -skal spilleren IKKE se den svarte kanten rundt spillbrettet | Metode som implementerer kamera | 12|

___

### **Prioritering av oppgaver fremover**
Fremover vil vi fokusere på å få integrert grafikken, med alt det tilhører. På kort sikt handler det om å integrere de 4 levelene i koden. Videre er det å få på plass logikken til de forskjellige levelene. Parallelt med dette vil vi fokusere på å få kameraet til å fungere. Det vil si at det følger spillere "riktig", samt ikke viser svart utenfor spillbrettet. Når dette begynner å komme på plass vil vi fokusere på å videre implementere fiender og venner. 

### **Bugs**
Totaloversikt over kjente bugs ligger i README. 

## Produkt og kode
### **Utbedring av feil**
Siden forrige oblig har vi ikke fått påpekt noen feil vi bør jobbe med. Dog fikk vi høre at vi må være flinkere på å ha jevne commits innad i gruppen, og dersom vi parprogrammerer må dette vises i commitet. I denne oppgaven har vi større grad jevnere commits. Men som nevnt over har flere jobbet med grafikken, som ikke resulterer i commits. Derfor vil det fortsatt være en viss skjevfordeling. 
__
### **Kjøre koden**
Se README.

Vi har så langt kun testet koden på windows og mac. Her kjører den fint. Vi har ikke hatt mulighet til å teste på linux. Årsaken til dette er at ingen i gruppen har tilgang til Linux. Vi vil til neste gang finne en løsning på dette, og få testet på Linux.

### **Klassediagram**
Se ClassDiagramOblig2.png
___
### **Tester**
Det er utarbeidet tester for player og enemy, se FriendTest og PlayerTest Vi mangler tester for andre klasser, og har som mål å få på plass tester for disse i fremtiden. I tillegg vil vi fremover se på muligheter for å teste GUI-et. Vi vil her se på både manuelle tester og automatiserte tester.
___
### **Analyseverktøy**
Vi har per nå valgt å ikke ta i bruk et analyseverktøy. Årsaken til dette er at vi er fokusert på selve koden, og ikke prioritert å sette oss inn i eksempelvis SonarQube. Likevel ser vi verdien av slike analyseverktøy, og har som mål å sette oss inn i dette i fremtiden.

__
